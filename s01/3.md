# S01-3 Komponens alapú szoftverfejlesztés 1

1. A szoftverfejlesztési modell fogalma.
2. A komponens és komponens modell fogalma.
3. UML kompozíciós diagram fogalma.
4. A szoftverarchitektúrák fogalma, összetevői.
5. A KobrA programfejlesztési modell alapjai.
6. A KobrA modell környezeti térképe: vállalati vagy üzleti modell, használati modell, strukturális modell, viselkedési 
modell.
7. Komponens specifikáció részei: funkcionális modell, viselkedési modell és strukturális modell.


---
## A szoftverfejlesztési modell fogalma.

Ha egy kitűzött célt el akarunk érni, elképzeljük, megtervezzük a hozzá vezető utat. A szoftverfejlesztés  esetében  a 
cél  a  szoftvertermék  előállítása  –  az  ehhez  elvezető utat  fejlesztési  módszernek  vagy  modellnek  nevezzük. 
A  szoftverek  elkészítésének lépései,  problémái  és  részfeladatai  nagyjából  minden  szoftver  esetén  hasonlóak, 
illetve meghatározhatók olyan kulcspontok, amelyek minden fejlesztésben megtalálhatók.  Ennek  alapján  felállíthatók 
olyan  fejlesztési  modellek,  amelyek  általában  alkalmazhatók minden szoftverfejlesztési folyamatra.

Minden szoftver rendelkezik életciklussal, amely meghatározza létét a feladat kitűzésétől a program használatának 
befejeztéig. Az életciklus általában négy fő fázisra bontható:

1. specifikáció: a szoftver funkcionalitásának és megszorításainak megadása
2. tervezés és implementáció: a specifikációnak megfelelő szoftver előállítása
3. verifikáció és validáció: a szoftver ellenőrzése a specifikációnak történő megfelelésre
4. evolúció: a szoftver továbbfejlesztése a változó elvárásoknak megfelelően

A szoftverfejlesztési modell határozza meg az említett fázisok közötti kapcsolatot, időbeliséget.

Szoftverfejlesztési modellek például:

* vízesés
* spirál
* komponens alapú
* stb.
