# S01-7 Komponens alapú szoftverfejlesztés 1

1. A szoftverfejlesztési modell fogalma.
2. A komponens és komponens modell fogalma.
3. UML kompozíciós diagram fogalma.
4. A szoftverarchitektúrák fogalma, összetevői.
5. A KobrA programfejlesztési modell alapjai.
6. A KobrA modell környezeti térképe: vállalati vagy üzleti modell, használati modell, strukturális modell, viselkedési 
modell.
7. Komponens specifikáció részei: funkcionális modell, viselkedési modell és strukturális modell.


---
## A szoftverfejlesztési modell fogalma

Alapvetően eljárások, ajánlások gyűjteménye

* Segíti a szoftverfejlesztés teljes ciklusát
* Megmondja, hogy egy adott fejlesztési lépésben mit kell tenni és azt hogyan kell megtenni
* Egyetlen mondatba sűrítve a szoftverfejlesztési modell egy recept a programok létrehozására

Minden szoftver rendelkezik életciklussal, amely meghatározza létét a feladat kitűzésétől a program használatának 
befejeztéig. Az életciklus általában négy fő fázisra bontható:

1. specifikáció: a szoftver funkcionalitásának és megszorításainak megadása
2. tervezés és implementáció: a specifikációnak megfelelő szoftver előállítása
3. verifikáció és validáció: a szoftver ellenőrzése a specifikációnak történő megfelelésre
4. evolúció: a szoftver továbbfejlesztése a változó elvárásoknak megfelelően

A szoftverfejlesztési modell határozza meg az említett fázisok közötti kapcsolatot, időbeliséget.

Szoftverfejlesztési modellek például:

* Vízesés modell
* Spirál modell
* Komponensalapú
* stb.

## A komponens és komponens modell fogalma

### Komponens

Szyperski féle szoftver komponens definíció: 

* „A szoftver komponens
    1. egy kompozíciós egység, aminek
    2. szerződéssel definiált interfészei
    3. és csak explicit környezeti függőségei vannak.
* A szoftver komponenst
    4. függetlenül lehet telepíteni és
    5. független fél használhatja fel kompozícióban."


"szerződéssel definiált interfészei":

* interfész: a komponens kapcsolódási felületeinek specifikációja (szolgáltatott és elvárt)
* szerződés: a szolgáltatót és a klienst kölcsönösen megkötő feltételek
    + funkcionális és nem funkcionális aspektusok
    + műveletek elő- és utófeltétele

"explicit környezeti függőségei vannak":

* környezeti függőségek: a telepítési és futási környezet specifikációja
    + pl. milyen eszközökre, platformokra, erőforrásokra vagy más komponensekre van szükség
	
"függetlenül lehet telepíteni és független fél használhatja fel kompozícióban":

* komponens platformra telepíthető és utána az interfészein keresztül elérhető
* a felhasználó különbözhet a fejlesztőtől és telepítőtől

### Komponens modell

A komponens modell azon szabványok és konvenciók specifikációja, amelyek szükségesek ahhoz, hogy az egymástól 
függetlenül fejlesztett komponensek kompozícióját elő lehessen állítani. Ilyenek például:

* a kompozíciós mechanizmusok
* a sikeres együttműködéshez a komponensek által betartandó konvenciók

Komponens technológiának nevezzük a komponens modell megvalósítását, szabványok és szoftver eszközök biztosításával 
a komponensek megvalósításához, összeállításához és működtetéséhez. Példák: 

* .Net, 
* Corba Component Model, 
* Enterprise Java Bean, ...

## UML kompozíciós diagram fogalma

Az UML kompozíciós (komponens) diagrammal a rendszer komponenseit, azok kapcsolatait, valamint nyújtott és elvárt interfészeiket 
ábrázolhatjuk.

![Kompozíciós diagram](img/component_diagram.png){ width=450 }

## A szoftverarchitektúrák fogalma, összetevői

Szoftver architektúrának nevezzük a szoftver fejlesztése során meghozott elsődleges tervezési döntések halmazát.

* Olyan döntések, amelyek megváltoztatása később a szoftver jelentős újratervezését igényelné
* Kihatnak a rendszer
    + felépítésére
    + viselkedésére
    + kommunikációjára
    + nem funkcionális jellemzőire
	+ megvalósítására

A szoftver architektúra elsődleges feladata a rendszer magas szintű felépítésének és működésének meghatározása, a 
komponensek és kapcsolataik kiépítése.

Fontosabb strukturális összetevői:

* Architektúra sémák
    - elemek és reláció típusok leírása, amely a használatukra vonatkozó megszorításokkal
    - pl.: a kliens szerver architektúra egy jól ismert séma

* Referencia modellek
    - egy referencia modell a funkcionalitás egy olyan felosztása, amely az egyes részek közötti adatfolyamot is 
	tartalmazza
    - a referencia modell egy ismert probléma felbontása olyan részekre, amelyek egymással kooperálva megoldják az 
	eredeti problémát
	
* A referencia architektúra
    - a referencia architektúra egy olyan referencia modell, amelyet a szoftverelemekre és azok kapcsolataira képeztünk 
	le

Szoftverarchitektúrák például:

* monolitikus architektúra
* réteges architektúrák (pl. Model-View-Persistence)
* mikroszolgáltatások architektúra

## A KobrA programfejlesztési modell alapjai

### Komponensalapú fejlesztés általánosan

* Meglévő szoftverkomponensekből építjük fel a rendszerünket
* A komponensek kellően általánosak $\Rightarrow$ újrafelhasználhatóak
* A komponens alapú fejlesztés alapvetően két diszjunkt területre bomlik:
    - a komponens fejlesztés
        + a komponensek, mint egyedi építőkövek kifejlesztése
    - az alkalmazás fejlesztés
        + a kész komponensekből a rendszer felépítése

### KobrA programfejlesztési modell
		
A KobrA-ban legfontosabb célunk, hogy a rendszer alapvető struktúráját absztrakt formában állítsuk elő, hogy sokféle 
implementációs technológiára leképezhető legyen.

Legfontosabb elvek:

* Problémák elkülönítése
* Modellalapú fejlesztés
* Komponensek használata
* Objektumorientált technológiák alkalmazása

A KobrA a fejlesztési folyamatot két alapvető dimenzióra osztja

* Kompozíció/dekompozíció:
    - Dekompozíció: oszd meg és uralkodj elv alkalmazása, a rendszer alkalmas szétvágása önmagukban kezelhető részekre
    - Kompozíció: Az implementált részeket összeillesztjük
* Absztrakció/konkretizáció:
    - A felhasználók számára jól érthető modelltől közelítünk a számítógép által értelmezhető, futtatható program felé
	
Megtestesítés: a specifikált szolgáltatások tényleges megvalósításának folyamata

Érvényesítés (validáció): az implementált elemek összevetése az absztrakt modellel

## A KobrA modell környezeti térképe

* A környezetet definiáló leíróelemek összessége
* A környezet önálló, saját jogú komponens
* A környezet feltérképezése során a rendszer környezetéről leíró adatokat gyűjtünk össze

### Vállalati vagy üzleti modell

* A rendszerünk üzleti környezetét írja le
* Banki rendszerek esetében például a vállalati modell reprezentálja azokat a fogalmakat, amelyek a banki világ számára 
relevánsak
* Azt kell megadni, hogy ezek a fogalmak milyen hatással lesznek az elkészülő szoftverrendszerre

### Használati modell

* A felhasználónak a rendszerrel fenntartott magas szintű kapcsolatait specifikálja
* Használati eset diagramok összességéből áll elő
    - Bemutatják a rendszer szereplőit és a használati eseteket, valamint a közöttük lévő kapcsolatokat
    - Minden használati eset valamilyen absztrakt tevékenységet reprezentál, amelyet a rendszer felhasználója hajt végre
* A használati esetek főleg a rendszer összetevői közötti interakciókra, valamint a rendszer és határai közötti 
kapcsolatokra koncentrálnak

### Strukturális modell

* A környezeti térképen belüli strukturális modell definiálja azon entitások struktúráját, amelyek kívül esnek a 
kifejlesztendő rendszer hatáskörén, de hatással vannak a rendszerre
* Például:
    - input
    - output, amelyet valamilyen módon tovább feldolgoznak

### Viselkedési modell

* A rendszer szereplőinek a rendszer határára vonatkozó tevékenységeit írja le
* Az UML aktivitás diagramjával történik